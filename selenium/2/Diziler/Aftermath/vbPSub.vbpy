Kanada-Amerika ortak yapımı 'Aftermath' bu yıl içerisinde gösterime girmesi planlanan Syfy ve Space kanalının bilim kurgu ve drama dizilerinden biridir. Kanada suç draması dizisi "Missing"in yaratıcıları William Laurin ve Glenn Davis tarafından oluşturulmuştur. Halfire Entertainment ve Bell Media şirketleri tarafından üretimi yapılan dizide ikili ile birlikte ayrıca Julie Hope yönetici yapımcı olarak görev almaktadır. Suzanne Berger ve Connie Dolphin ise yapımcı olarak hizmet vermektedir. İlk iki bölümün yönetmenliğini Jason Stone'un (This is the End, The Calling) yapacağı dizinin üretimine 2 Mayıs'ta başlanacaktır. Dizinin şimdiye kadar belirlenen oyuncuları Julia Sarah Stone (The Killing, Falling Skies), Levi Meaden (The Killing, Olympus) ve Taylor Hickson (Deadpool) olarak açıklanmıştır. Ayrıca en iyi "Tyrant" ve "24" dizisi ile bilinen Leslie Hope dizide sezon boyunca konuk oyuncu olarak rol alacak ve dizinin iki bölümünü yönetecektir. Post-apocalyptic senaryoya sahip dizi, medeniyetin sona ermesinden sonra hayatta kalmaya çalışan üç çocuklu bir çiftin üzerine odaklanmaktadır. Yaşanan büyük fırtınalar, meteor yağmurları, depremler ve sonrasında veba hastalığının baş göstermesi ile tetiklenen bir kıyamet sonrası medeniyet yok olmuştur. Doğaüstü yaratıkların da yer aldığı yeni dünyada Karen ve Joshua Copeland çifti çocukları Dana (Julie Sarah Stone), Brianna (Taylor Hickson) ve Matt (Levi Meaden) ile birlikte hayatta kalma mücadelesi vermektedir.